# JS-ITX-VALE
 
## Eksempelprogram for programmering i skolefagene

Dette repositoriet inneholder komplette kodeeksempler programmert med *HTML/CSS/JavaScript*. Eksemplene er valgt ut med tanke på å være en hjelp for elever og lærere i videregående skole, som ønsker at fagene der JavaScript er valgt, også kan gi elevene en bedre valgmulighet i de fagene der læringsressursene kun finnes med Python.

## Komme i gang
Eksemplene kjøres enklest ved å starte index.html fra mappa meny. Nettsida som du får opp lar deg navigere videre til de utvalgte kodeeksemplene/programmene. Utvalget i menyen er eksempler på hvordan løse relevante problemstillinger i realfagene på videregående skole. Alle løsningen følger et standard oppsett der html, css og javascript er organisert i
en standard mappestruktur. Kode som deles mellom de forskjellige programmene lagres i mappa kodebiblioteker.

## Felles APIer for JavaScript og Python

Noen av eksemplene benytter et bibliotek med fellesfunksjoner for koding med JS og Python. JS-kodingen kan gjøres lokalt med en IDE eller via den skybaserte løsningen fulab.no. Ved bruk av Python er det bare koding gjennom fulab.no som er støtta. 

Målsetningen med utviklingen av fulab.no er å skape et enklest mulig univers for programmering i skolefagene, med mulighet for å lage rike opplevelser for elevene, enten de programmerer med Python eller JavaScript. Det har også vært et viktig mål at elever som har fag der de må forholde seg til både JavaScript og Python, skal kunne oppleve at programmeringsmiljøene ikke trenger å være helt forskjellige. Nøkkelen til det er å kunne bruke de samme APIer, enten kodingen skjer i Python eller JavaScript. 
