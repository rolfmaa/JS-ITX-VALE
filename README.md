# JS-ITX-VALE
 
## Eksempelprogram for programmering i skolefagene

Dette repositoriet inneholder komplette kodeeksempler programmert med *HTML/CSS/JavaScript*. Eksemplene er valgt ut med tanke på å være en hjelp for elever og lærere i videregående skole, som ønsker at fagene der JavaScript er valgt, også kan gi elevene en bedre valgmulighet i de fagene der læringsressursene kun finnes med Python.

## Komme i gang
Eksemplene kjøres enklest fra linken https://js-vale.netlify.app/. Nettsida du ser lar deg navigere videre til de utvalgte kodeeksemplene/programmene. Utvalget i menyen er eksempler på hvordan løse forskjellige problemstillinger. Her er eksempler fra  realfagene på videregående skole, eller undervisning i forskjellige programmeringsfag. 

Alle løsningen følger et standard oppsett der html, css og javascript er organisert i en standard mappestruktur. Kildekoden vil du derfor finne i fila script.js.  Kode som deles mellom de forskjellige programmene,  lagres i mappa kodebiblioteker. Her finnes noen funksjoner som
forenkler koblingen til DOM.

## Felles APIer for JavaScript og Python

Noen av eksemplene benytter et bibliotek med fellesfunksjoner for koding med JS og Python. JS-kodingen kan gjøres lokalt med en IDE eller via den skybaserte løsningen fulab.no. Ved bruk av Python er det bare koding gjennom fulab.no som er støtta. Dette skyldes at fulab.no har implementert et subset, men likevel tilstrekkelig for de fleste oppgaver, av Python og relevante APIer. 

Flere av eksemplene benytter et API for grafisk visualisering designet og utviklet spesielt for elever i norsk skole. APIene er definert med den hensikt å være enkle å bruke samtidig som de gir stor fleksibilitet og mulighet for rike programmer, med feks. interaksjon og animasjon. For bruk innen matematikk vil elever og lærere finne mange 'geobebra-lignende' funksjoner.

Målsetningen med utviklingen av fulab.no er å skape et enklest mulig univers for programmering i skolefagene, med mulighet for å lage rike opplevelser for elevene, enten de programmerer med Python eller JavaScript. Det har også vært et viktig mål at elever som har fag der de må forholde seg til både JavaScript og Python, skal kunne oppleve at programmeringsmiljøene ikke trenger å være helt forskjellige. Nøkkelen til det er å ha tilgang til felles APIer, enten kodingen skjer i Python eller JavaScript. 
